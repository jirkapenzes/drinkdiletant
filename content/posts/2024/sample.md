+++
title = 'Subscription a flirt'
date = '2024-07-13'
draft = false
categories=['coffee', 'wine', 'beer', 'spirits', 'coctails']
tags=[]
+++

Předplatné od pražírny Doubleshot je nejlepší možnou volbou, pokud se o čerstvá zrna nechcete starat. Ten koncept je geniální a neznám moc pražíren, které by to měli nastavené podobně. Předplatné funguje podobné jako třeba Netflix. Každý měsíc se automaticky strhne částka a vždy první týden v měsíci se můžete těšit na čerstvá zrna. 

Nutno podotknout, že nějaký čas před odesláním vám přijde echo a vy můžete ještě do dodávky přihodit například filtry či cokoliv dalšího z e-shopu Doubleshot. Skvělý upsell. 

Květnové předplatné bylo bomba. Fantastická Bolívie v naturálním zpracování. Chuťové krásně výrazná a plná ovocných tónů. 

Vedle toho jsem ještě zkusil Flirt. Což je označení pro kávu, která by měla být určena přímo na filtr na takovéto běžné pití. V tomto případě se jednalo o blend Kolumbie a Kostariky. Taktéž musím doporučit. Chuť byla medová a velmi příjemná. 


