+++
title = 'Kavárny v Paříži'
date = '2024-07-13'
draft = false
categories=['coffee']
tags=['travel']
+++

Každá moje cesta je obohacena návštěvou kaváren. Nejen že získám skvělou kávu, ale také mám šanci objevit zapadlé uličky, kde žijí místní.

Paříž a celá Francie mají fantastickou kavárenskou kulturu. Najdete tu spoustu krásných kaváren s nepopsatelnou atmosférou a energií. Lidé si povídají, pracují na počítači, čtou knížky nebo jen tak v poklidu popíjejí kávu. A to vše napříč všemi generacemi. Posedávání v kavárnách patří do francouzské tradice a to mě fascinuje.

Mám rád výběrovou kávu a vždy hledám kavárny, kde je v nabídce. Při cestování po Evropě mi velmi pomáhá mimo jiné aplikace od European Coffee Trip, která obsahuje skvělé tipy. Navštívil jsem několik doporučených kaváren a své malé postřehy uvádím níže. Také jsem si nakoupil nějaká zrnka, ale o tom někdy příště.

### Café Nuances
Tato kavárna je často doporučována. Má v Paříži dvě pobočky a dělají si i vlastní kávu. Já konkrétně navštívil pobočku v ulici Rue de Tremoille, která byla spíše espresso barem. Kavárna má velmi originální design a celkově vybočuje od toho, na co jsem zvyklí. Na prvním místě je estetika a krásně hravé barvy. Personál byl skvělý a přátelský. Ovšem v nabídce chyběla jakýkoliv filtrovaná káva a vše se točilo jen okolo espresso nápojů či různě sladěných variant (kterými jsou i vyhlášení).

![Drop Coffee a Momos Coffee](/images/posts/2024/IMG_4730.jpg)


### Café du Clown
Maličká kavárna, která je součástí trhů Marché Saint-Germain. V nabídce mi chyběl pouze batch brew. Situaci ale kompenzují to možností objednat si filtr na V60. Zároveň je možné zakoupit zrna od různých pražíren a výběr měli skvělý. Konkrétně měli v nabídce Coffee Collective, DAK a Three Marks Coffee. Chodit s espressem v ruce po těchto trzích je fantastický pocit a

![Drop Coffee a Momos Coffee](/images/posts/2024/IMG_9280.jpg)

### Noir
Kaváren Noir je v Paříži více a já konkrétně měl možnost zajít do jedné pobočky v ulici Rue De Luynes a druhé v ulici Rue des Blancs Manteaux. Styl těchto kaváren se moc líbil. Každá byla jiná, ale zároveň jste věděli, že mají něco společného. Velmi milí personál a nabídce bylo vše, co v kavárně můžete hledat. Mimo jiné si dělají i vlastní zrnka, které si je možné zakoupit. 

![Drop Coffee a Momos Coffee](/images/posts/2024/IMG_9381.jpg)


### Terres de Café
Opět v Paříží najdete více kaváren s tímto jménem a já konkrétně navštívil tu v ulici Terres de Café. Kavárna byla malá a rušná. Bývají totiž na relativně rušných ulicích a mají skvělou kávu, kterou si sami praží. Mě tam káva chutnala nejvíce, takže jsem pro větší ruch měl pochopení. Ta kavárna má tu správnou atmosféru a takhle nějak si představuju dobrou francouzskou kavárnu. Doporučuji zkusit jak filtr, tak espresso. 

![Drop Coffee a Momos Coffee](/images/posts/2024/IMG_0309.jpg)


### The coffee.
Japonská kavárna v Paříži a opět na několika místech. Já navštívil tu v ulici Rue du Cardinal Lemoine a v ulici Rue de la Sorbonne. Zajímavostí byl tablet hned u vstupu, na kterém můžete v klidu udělat svou objednávku. 

![Drop Coffee a Momos Coffee](/images/posts/2024/IMG_9471.jpg)
